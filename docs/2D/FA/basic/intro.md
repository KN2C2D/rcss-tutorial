# مقدمه‌ای بر شبیه‌سازی دوبعدی فوتبال

<div id="61821137282"><script type="text/JavaScript" src="https://www.aparat.com/embed/RwxX5?data[rnddiv]=61821137282&data[responsive]=yes"></script></div>

> نادر زارع - مقدمه‌ای بر شبیه‌ساز دوبعدی

## مقدمه‌

برای شروع آموزش های شبیه ساز دوبعدی فوتبال دانستن اطلاعاتی کلی از این پلتفرم ضروری میباشد. لذا در این آموزش قصد داریم اطلاعاتی ضروری و پایه ای را با شما به اشتراک بگذاریم.

شبیه‌سازی فوتبال دوبعدی همانطور که از نام آن برآمده‌است، فضاییست شبیه‌سازی شده از فوتبال واقعی که محدود به دو بعد (x و y) است. این محیط شبیه‌سازی، یکی از پلتفورم‌های مسابقاتی[ مسابقات روبوکاپ](https://www.robocup.org) است که هر ساله در ایران و جهان برگزار می‌شود. در این فضا هر تیم دارای ۱۱ بازیکن به همراه مربی است. بازیکنان جداگانه به سرور اصلی بازی وصل شده و دستورات را برای سرور میفرستند.

این بازی در حالت استاندارد، در ۶۰۰۰ سیکل یک دهم ثانیه‌ای برگزار می گردد. بازیکنان و مربی ملزم به ارسال دستورات خود در زمان بین دو سیکل هستند. در صورت حذفی بودن بازی پس از تساوی در وقت اصلی ۲ نیمه ۱۰۰۰ نیز برگزار می گردد و در صورت تساوی ضربات پنالتی نتیجه بازی را مشخص می کنند.

همانطور که بیان شد زمین این پلتفرم از دو راستای X و Y تشکیل شده. 

محور عمودی مولفه Y زمین بوده که از -۳۴ الی +۳۴ میباشد و محور افقی مولفه X زمین بوده که بین -۵۲.۵ الی +۵۲.۵ میباشد.

لازم به ذکر است تمامی اعداد گفته شده در این آموزش از طریق فایل کانفیگ سرور مقدار می پذیرند و لذا توصیه میشود در نوشتن کد از خروجی فایل کانفیگ به جای اعداد ثابت استفاده گردد تا در صورت تغییر مقادیر مشکلی در عملکرد کد به وجود نیاید.

در شبیه ساز دوبعدی فوتبال همیشه مولفه X سمت دروازه تیم خودی برابر -۵۲.۵ و مولفه Y بالای زمین +۳۴ میباشد. این کار توسط خروجی خود سرور به کلاینت ها انجام می گردد و نیازی به تبدیل مختصات برای کار کردن کد در دو سمت زمین نمی باشد.

در این پلت فرم تلاش شده تا شبیه سازی ها تا حد امکان به واقعیت نزدیک باشند.

لذا حرکت تمامی اجسام داخل زمین ( بازیکن ها و توپ ) دارای شتاب میباشد و تغییر سرعت های و حرکت ها به این طریق اعمال میشوند.

همچنین زمین شبیه ساز دوبعدی فوقتبال نیز دارای اصطکاک بوده که این مقدار برای توپ و بازکنان متفاوت است. به مقدار دقیق این پارامتر ها نیز مجددا میتوانید از طریق فایل کانفیگ سرور دسترسی داشته باشید.

از ویژگی های مهم دیگر این محیط وجود داشتن نویز است. هر بازیکن حتی در تشخیص مکان دقیق خود نیز با نویز مواجه است و خروجی تمامی اکشن های بازیکن نیز با مقداری نویز همراه است.

با توجه به اینکه این پلتفرم چند عامله می باشد لذا راه هایی برای برقراری ارتباط بین بازکنان موجود است.

1.  Point To 

   اشاره کردن یک بازیکن به نقظه خاصی در زمین

2. Say & Hear

   ارسال تعداد محدودی بایت (۱۶) از یک بازیکن به بازیکن دیگر

با توجه شرایط کلی این شبیه ساز می توان آن را در دسته ی سخت ترین مسايل هوش مصنوعی قرار داد. زیرا که این پلت فرم به صورت : 

Dynamic, Stochastic, competitive, paritially observable, Continuous (در مکان و نه در زمان)

می باشد.

برای شروع کار در فضای شبیه ساز دوبعدی فوتبال نیاز به نوشتن کد از ابتدا نیست و میتوانیم از بیس های تیم های موجود استفاده کنیم.

در ادامه آموزش ها به معرفی این بیس ها, ویژگی های زمین و بازیکنان میپردازیم.



